<h1>
Brhlovce
</h1>
<p class="text">
Brhlovce ležia v Ipeľskej pahorkatine v doline potoka Búr, v nadmorskej výške okolo 174 m. V chotári obce sú lokality pórovitých andezitových tufov a tufitov, v ktorých sú podzemné obydlia.
</p>
<p  class="text">
Obec vznikla zlúčením Horných a Dolných Brhloviec v roku 1952. Horné Brhlovce boli doložené v roku 1245. Patrila zemanom z Brhloviec, od 1506 rodine Kálnayovcom a iným. V roku 1715 mala 9 domácností, v 1828 roku 25 domov a 155 obyvateľov. Dolné Brhlovce vznikli v chotári Horné Brhlovce v 16. storočí. V r.1720 bola zemianskou dedinou, v roku 1828 mala 27 domov a 167 obyvateľov. Pri požiari v 1917 roku zhorel kaštieľ a 13 domov. Obyvatelia pracovali v poľnohospodárstve, rozvinuté bolo tkáčstvo, košikárstvo a ťažba tufov (do 1963). JRD založili v 1952.
<br />
Kaštieľ neskorobarokový z roku 1756.
<br />
Kostol rímskokatolícky neskorobarokový pochádza z roku 1772.
<br />
Kaplnka neskoroklasicistická je z roku 1860, prestavaná s použitím zvyškov starého kostola; interiér je z časti barokový Kostol evanjelický pochádza z 2. pol. 19. storočia.
</p>
<p class="credit">
Použitý text je zo stránky <a href="http://brhlovce.sk/">Brhlovce.sk</a>.
</p>